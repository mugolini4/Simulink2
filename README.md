1 - INT. CASA DI ICARO.
-----------------
Icaro si trova alla sua scrivania davanti allo schermo (ologramma volendo) del PC, circondato dal caos: bottiglie di birra(o bevande energetiche), un posacenere strabordante, materiale elettronico di varia natura (schede, chip..) e una stampante 3D. Sta ascoltando musica (elettronica ovviamente) con delle grosse cuffie, sembra tranquillo ma allo stesso tempo in attesa di qualcosa. Su uno dei vari schermi c'è una pagina Thor (o chi per lui nel futuro) aperta: viene inquadrata, si dovrebbe far capire che ha hackerato i db della Nemo Corp, e scaricato dati relativi a reparti speciali loschi. 

"Sulla scrivania vediamo un badge con il logo proprio della Nemo Corp, con il nome di Icaro e il suo ruolo (es: bio-informatico, ing. biomedico...)."<- in realtà questa parte non è più necessaria e anzi forse fa troppo Mr. Robot.
------------------------------------------------------------------------------------------------
La TV è accesa in sottofondo, ma Icaro non la sta guardando (le da le spalle), nè tantomeno ascoltando (cuffie).
Sta passando lo spot/doc super propositivo della Nemo stile Evil Corp di Mr.Robot (opinione pubblica di benefattori). Da usare tipo il documentario di cui stavamo parlando domenica nel secondo brainstorming. 
Forte contrapposizione (magari anche visivo-semantica) tra lo spot tutto allegro e positivo passato in TV con lo schifo che ha trovato Icaro nel filesystem della Nemo Corp. Icaro li ha ricattati in qualche modo.

Ad un certo punto qualcuno fa irruzione nella stanza, Icaro per via della musica alta non se ne accorge o se ne accorge quando ormai è troppo tardi. Viene incappucciato: un grido soffocato, schermo nero. (magari musica tecno ovatta che proviene dalle cuffie che continua ad andare, con inq delle stesse).

2 - INT. CAMERA ANECOICA
--------------------------
Nero, inizia ad esserci luce sfocata - Icaro si risveglia e capisce che si era addormentato lavorando al PC della sua cella/studio/prigione. Non sappiamo da quanto tempo è lì dentro, ma la barba lievemente cresciuta fa intendere che sia lì da un po'. Alza la testa e si asciuga un rivolo di sangue che gli esce dal naso. L'AI della cella, sua assistente, gli da il "buongiorno" educatamente, ma in modo ironico, come se volesse scherzare con lui (del tipo: "Ben risvegliato Icaro, comoda la tastiera?"). Icaro dovrebbe rispondere qualcosa che faccia intuire che la giornata tipo nella cella parte sempre così o che comunque si sta facendo ripetitiva. Tipo: "No, come sempre, puoi anche smettere di chiedermelo." Da qui si potrebbe intuire che l'AI sta cercando di "legare" con lui senza riuscirci: se sia a scopo di machine learning/raccolta dati, o se sia stato costretto dal rapitore per farlo lavorare, o se sia per sua sincera voglia di legame umano non è ancora dato sapere allo spettatore (per noi: direi inizialmente un mix dei primi due e in seguito un mix degli ultimi due anche se è un po' cheesy).
Per far capire lo scandirsi del tempo potremmo far vedere Icaro che si risveglia sempre nella stessa posa, col sangue al naso ogni volta senza far capire ancora perchè gli esca (vedi in seguito), in sequenza veloce e musica un po' ansiogena o scambi di battute veloci e ripetitive con AI che lo incita al lavoro o che gli fa domande incuriosite sullo stesso. All'ennesimo risveglio, scegliamo una giornata e ne facciamo vedere un lasso di tempo più ampio (senza tagli al risveglio successivo insomma).
-> durante questo lasso di tempo potrebbe avvenire il turning point nel rapporto con l'AI: scatta qualcosa, l'AI non è più dalla parte del capo. Durante questi scambi di battute dovrebbero anche uscire più dettagli circa il lavoro imposto a Icaro e dare indizi sul perchè lui sia lì (avendoli ricattati è stato individuato e costretto a lavorare per loro. Ma com'è possibile che un hacker in grado di entrare nel FS della più grande potenza economica mondiale si sia fatto trovare così facilmente?).
Si inizia a parlare di morte, visto che il suo lavoro è completare un simulatore di morte. L'AI è molto incuriosita da questo tema, così come lo è dalla nascita. L'unica fase che lei ha potuto vivere è la crescita, essendo in continuo apprendimento grazie al machine learning, ma non ha idea di cosa significhino inizio e fine, e non riesce a dare valore a ciò che esiste hic et nunc, perchè hic et nunc per lei sono solo un timestamp dalla data di avvio del suo sistema. Perchè dovrebbe importarle non cessare di esistere? E perchè a Icaro interessa così tanto la sua libertà (che sarebbe comunque limitata alle mura di casa sua: paradosso che l'AI può far notare a Icaro per metterlo in crisi e per dimostrare un'umanizzazione della AI) e perchè teme la morte? Questo l'AI sta cercando di capire parlando con lui. 

Durante un test del simulatore (macchina/microchip/visiera o quello che sarà), Icaro cade improvvisamente riverso sulla tastiera, immobile; gli esce un rivolo di sangue dal naso: sembra morto. Finalmente capiamo perchè ad ogni "risveglio" gli sanguina il naso. In realtà non sono cicli di sonno/veglia normali o comunque decisi da Icaro, ma sono causati dai bug o in generale dal funzionamento del simulatore durante vari test. Questo è intrippante perchè ci fa perdere totalmente la concezione di quanto tempo sia effettivamente passato dentro quella camera. Paradossalmente potrebbe anche essere passata solo una giornata, scandita da moltissimi test che fanno perdere coscienza a Icaro; ogni risveglio in realtà era semplicemente un test (fallito o sempre più vicino alla simulazione della morte?).
A questo punto l'AI potrebbe chiedergli qualcosa tipo: "Allora com'è la morte?" (così si chiarisce ogni dubbio residuo circa il lavoro che icaro sta cercando di portare a termine).
Icaro non sa rispondere, i test che sta facendo sì, lo fanno morire/svenire, ma non riesce ad avere ricordo di ciò che gli è capitato in quel lasso di tempo: il suo scopo invece è proprio questo, averne ricordo. Icaro è stanco, si incazza e se la prende con l'AI: "Ma perchè ti interessa tanto sapere com'è morire se manco sai cosa significa vivere, inutile ammasso di bit??? Qualsiasi esperienza per te non è che persistenza ed elaborazione sterile di dati!".
Ed è qui che ha l'epifania: se vuole avere un ricordo persistente di ciò che avviene oltre la morte non può fare altro che inserire l'AI nell'algoritmo death() - LOL - e fargli vivere l'esperienza in prima persona, in modo tale da poterne sfruttare la sua coscienza sintetica (magari sputandola fuori come output). Sembra semplice, e l'AI, vogliosa di scoprire cosa sia la morte ne sarà entusiasta.

L'AI ovviamente accetta (si è creata complicità tra l'AI e Icaro: per esempio lui le dice felice ed eccitato, scherzando: "Sei pronta a dire le tue ultime preghiere?" oppure una cacata simile). 
[ Cosa si potrebbe far vedere qui? ESPERIENZA DI MORTE o lui che è TORNATO dall'esperienza? ]

Altro black out, altro risveglio di Icaro con sangue al naso o alla bocca o chi per lui. E' eccitato, ha funzionato, ricorda perfettamente tutto (ma non abbiamo fatto vedere ancora cos'è successo). Esulta un po' con l'AI.
[Frase filosofica detta dall'AI sulla morte e su quello che per lei ha rappresentato].
L'entusiasmo di Icaro si smorza di colpa e si trasforma in panico, si è appena ricordato che questo simulatore gli è stato commissionato, plausibilmente dalla Nemo. Sfrutterà questa invenzione per fare più soldi e avere sempre più controllo sulla mente delle persone vendendola nel mercato nero come droga (o legalmente come esperienza di lusso, non so, si può vedere). Questo perchè apparentemente morire è bellissimo, potrebbe davvero diventare "LA" droga per eccellenza. (potrebbe parlarne molto brevemente con l'AI, in modo che questa abbia capito cosa potrebbe accadere in seguito ed allarmarsi perchè ormai è dalla parte di Icaro).
Icaro non ha neanche il tempo di impanicarsi o trovare una soluzione decente al problema, che la camera anecoica inizia a riempirsi di gas, Icaro sviene, si apre una porta ennesimo blackout.

3 - INT. UFFICIO O STANZA BUIA
---------------------------------------------
Icaro si risveglia di colpo, ma è legato. L'AI non c'è, Icaro la chiama.
Dialogo con il capo cattivo della Nemo blablabla (non so che potrebbero dirsi).
Il capo vuole provare lui stesso il simulatore, avendo sentito i commenti positivi fatti da Icaro e l'AI nella camera anecoica.
Si impianta il chip (visiera, macchina o come sarà fatto sto simulatore). Inizialmente sembra andare tutto bene, si rilassa, come se stesse prendere dell'eroina, ma moltiplicato per mille. Ad una certa però qualcosa va storto: inizia ad urlare a spaventarsi, sembra che parli da solo, si agita. Infine muore, ma non si risveglia: l'AI l'ha ucciso.
La sentiamo di nuovo nella stanza che parla con Icaro, magari si potrebbe solo lasciare intendere che sia stata lei, senza però fare lo spiegone.

4 - INT. UFFICIO AI PIANI ALTI DI UN GRATTACIELO (OPZIONALE)
-------------------------
Icaro contempla l'orizzonte, l'AI è la sua assistente e lui è il capo della Nemo corp (così si potrebbe anche ricollegare al fatto che Icaro si è fatto prendere di proposito o cmq sperava lo prendessero per poter entrare in contatto con Nemo stesso e prendere il suo posto, ma boh la butto giù ma non sono sicura).

OPPURE
------------------------

4 - EXT. ARIA APERTA (OPZIONALE)
-------------------------
Icaro cammina all'aperto (in un bel posto, nella natura).
Non è più il nerd fuorilegge rintanato in casa. E' cambiato, da più valore alla vita, ma non teme più la morte.
(vedi discorso con l'AI nell'atto 2 sul perchè a Icaro interessi così tanto la sua libertà visto che comunque si limitata a stare rinchiuso fra le mura di casa sua: paradosso che l'AI ha fatto notare a Icaro per metterlo in crisi).
